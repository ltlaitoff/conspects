---
title: З чого складається тестування веб додатків?
created: 2023-09-11 22:51
Aliases:
Tags: 
 - testing
 - QA-DL-Academy
 - QA-Lecture-09_Основи-веб-тестування
---

# З чого складається тестування веб додатків?

Тестування веб додатків включає:

* Функціональне тестування
* Робота з DevTools
* Адаптивність
* Кросбраузерне тестування
* Кросплатформенне тестування
* Тестування локалізації
* Тестування безпеки

## Функціональне тестування

Функціональне тестування полягає у перевірці функціональності сайту ґрунтуючись на вимогах, функціональних специфікаціях або у вигляді випадків використання системи(use cases). Функціональні тести можуть проводитися на всіх рівнях тестування (компонентному, інтеграційному, системному, приймальному).

Тестування функціональності може проводитися у двох аспектах:

* Вимоги.
* Бізнес-процеси.

Якщо брати до уваги аспект вимог, то під час такого тестування використовується функціональна специфікація вимог до системи, як  основа для дизайну тестових  випадків.У цьому випадку необхідно зробити список того, що буде тестуватися, а що ні, пріоритезувати вимоги на основі ризиків, а на основі цього пріоритезувати тестові сценарії (test cases). Це дасть змогу сфокусуватися і не проґавити під час тестування найважливіший функціонал.

Якщо розглядати аспект бізнес-процесів, то використовуються знання цих самих бізнес-процесів, які описують сценарії щоденного використання системи. У цій перспективі, тестові сценарії (test scripts), як правило, ґрунтуються на випадках використання системи (use cases).

Переваги функціонального тестування:

* Імітує фактичне використання системи. Це так і є, тому що під час тесту ми виконуємо класичні дії що може виконувати користувач

Недоліки функціонального тестування:

* Можливість упущення логічних помилок у програмному забезпеченні. Так ця проблема існує і нікуди ми від неї не дінемось, але треба увімкнути свій користувацький досвід і розуміти що логічно міг би робити користувач;
* ймовірність надлишкового тестування. Така проблема може бути, але якщо тест дизайн складено правильно є можливість її уникнути.

## Робота з Dev Tools

Що таке DevTools?

Це інструмент для розробки веб додатків, якщо на хлопський розум це вікно з різними вкладинками, завдяки яким ми можемо побачити що відбувається всередині сайту. Наприклад, подивитися структуру сайту, побачити які помилки виникають при виконанні певних дій, дивитись які запити надсилаються на сервер та багато чого іншого. Зараз ми розглянемо деякі речі які використовує саме тестувальник у DevTools.

Для того, щоб відкрити DevTools потрібно натиснути правою клавішею миші на сайті та вибрати пункт “Подивитись код”, якщо в вас англійська мова, вибрати вкладинку  ”Insert”

### Elements

Почнемо наше ознайомлення з вкладинки “Elements”.

На цій вкладці ви можете ознайомитись зі структурою сторінки на якій ви зараз знаходитесь у вигляді коду. Ця вкладинка буде вам корисна як для розуміння які саме елемент має властивості, так і надалі з написанням автоматизованих тестів.

Наприклад, однією з цікавих можливостей в “Elements” яку ви можете спробувати та відчути себе справжнім хакером це поле пароля на будь-якому сайті який маскує його. Введіть будь-який текст в поле пароль. Далі відкрий те DevTools та в полі пароля поміняйте тип даних з “password” на “text”. І на сайті ви побачите свій пароль).

Також, якщо на сторінці є не активна кнопка, яку, щоб активувати треба ввести певні дані, щоб вона стала активною. Треба перейти до вкладинки “Elements”, знайти потрібну кнопку, та поміняти статус цієї кнопки на активний.

### Пікер

Наступною темою про яку варто поговорити це пікер, він знаходиться у верхньому лівому куті DevTools і виглядає, як курсор.

**![](https://lh3.googleusercontent.com/_4qzIh-vaWk-7u-tBWXHFBvpY15Sq6CMJ06s9y2MFqab4aERbBa2IpbzdxnTlLC-EZIzBq_OOM5S3kjYMMD7fnjyAGm8OgXkbeyZEWvHp8YvbK28svubLWAUIFm-KwUH2w70o_04zhUO2IlGZdQ46mA)**

Для чого ми використовуємо пікер?

Часто буває таке, що нам треба знайти певний елемент у вкладці “Elements”, але коду настільки багато і він такий незрозумілий, що на пошук потрібного елемента можуть піти години. Для цього ми використовуємо пікер, ми натискаємо на пікер, і вибираємо потрібний нам елемент на сторінці. Після вибору потрібного елемента ми можемо побачити його виділеним у вкладці “Elements”

### Консоль

Важливою в тестуванні є вкладинка “Console”.

Чому вона важлива?

Тому що під час тестування сайту може не працювати якийсь певний елемент і при взаємодії з консоллю ви можете побачити яка саме помилка відбулась і зарепортити її.

Якщо не спіймати яка саме це помилка процес виправлення може затягнутись досить на довго.

З власного досвіду скажу що при тестуванні сайту консоль повинна бути завжди ввімкнена для відловлення багів

**![](https://lh3.googleusercontent.com/N9kyEp6BzDeUMzc1HvY5V705NPaPFDsCuMonMa-rWOUB1f36xHjOV4jNZGGAiN_X5Gfp4QXS6YvGUfBC2Bcs_-W2er2cZ3zsRqgSTSTOk6bdKy3TXDzIWDStySkj7wRTsiorjd-3RsddJjDrhKJsNYE)

### Hard reset

Остання річ про яку наразі хочеться розповісти у контексті DevTools, це Hard reset

Де він знаходиться?

Після відкриття DevTools, ви можете натиснути на кнопку перезавантаження сторінки правою кнопкою миші та вибрати Hard reset. 

Навіщо його використовувати?

Один зі способів використання це перезавантаження сайту після виправлення помилок.

Наприклад, ми протестували першу версію сайту, після цього знайшли багато помилок і після виправлення ми можемо знову перевірити сайт. Але в нас залишився кеш попередньої версії й нам треба очистити його перед ретестом сайту.

Кеш, якщо просто сказати, це контейнер з даними які автоматично підвантажуються. Коли користувач повторно заходить на сайт, він потрібен, для скорішого відкриття сайту і взаємодії з ним. Виходить, це бібліотека яка наповнюється при відкритті даними та щоб отримати нові дані її треба очистити. 

**![](https://lh3.googleusercontent.com/HrE3rafA_XdxObvTLzinCofA7xp4LnyvmcS0uZw5bZ9J6nXdZzf3YWiEq0esGMS7iU4MOzUnEE9xu82Lk1Gdp6Ny5WMeTj3p7RczcC9PloHwdW9jQIFLf3n2rBTe-ZKorQSPk-PmnS9o-4yvvPSr3ZQ)**

## Адаптивність

Адаптивність - це властивість додатка підлаштовуватись під різні розміри пристроїв і коректно працювати на кожному з них.

Тестування адаптивності досить важливо при розробці будь-якого додатка, особливо якщо йде мова про веб додаток який може відкриватись не тільки на компʼютерах різних діагоналей, а також і на планшетах та мобільних пристроях. 

Наприклад часто буває така ситуація, коли користувач відкриває сайт компʼютером, він йому подобається і він хоче ним користуватись завжди, прожити щасливе життя і померти в один день. Але коли користувач втомлюється сидіти за комп'ютером і переходить на телефон, сайт змінюється, як Фіона вночі й ти розумієш що пройшла любов, завʼяли помідори.

## Кросбраузерність

Кросбраузерне тестування являє собою процес тестування веб додатків у декількох браузерах.

Нині користувачі мають широкий вибір браузерів для доступу до веб додатків, тому в сучасних умовах стало вкрай важливим виконувати кросбраузерне тестування. У різних браузерах компоненти додатків можуть поводитися по-різному.

Така поведінка додатка може бути спричинена низкою чинників:

Розроблений веб додаток може бути не адаптивним під той чи інший браузер або його версію.

Неправильно були застосовані стандарти, за якими розробляється сам браузер.

Були допущені помилки під час розроблення браузера.

У користувача встановлено будь-який плагін або надбудову, що викликають помилки веб додатка.

Через різну роботу браузерів або помилки, допущені в ньому, можуть виникати дефекти у Вашому продукті. 

Наприклад в нашій сфері часто буває така проблема. Коли будується якийсь проєкт з використанням Metamask часто буває така проблема.

Для контексту Metamask підтримує різні браузери: Chrome, Opera, Firefox, Microsoft EDGE та Brave. \
І коли ми відкриваємо наш проєкт в Brave браузері наш продукт просто ламається, хоча на Chrome все добре. Це тому, що Brave браузер має специфічну структуру і щоб користуватись Metamask в Brave треба робити спеціальну обгортку про яку на етапі розробки багато хто не знає. 

### Верстка

Найпоширеніша помилка в різних браузерах. Розробники часто створюють застосунок і перевіряють його в одному, найзручнішому для них, браузері. Але у користувачів може бути встановлена інша версія браузера, в якому "красива картинка" розробника може виглядати зовсім некрасиво у користувача. Такі помилки найчастіше не є критичними, але неприємне враження про ваш продукт можуть залишити.

### Навігація

Бувають ситуації, коли в одному з браузерів посилання не працює, як було заплановано, або не працює зовсім. Такі помилки можуть негативно позначитися на Вашому продукті. Коли клієнт не знаходить потрібний розділ або не може перейти на іншу сторінку, щоб завершити дію, це спричиняє незручності та дратує. Як результат - втрата клієнта.

### Помилки JavaScript

Такі помилки мають високий пріоритет. Непрацездатність JavaScript в одному з браузерів може призвести до втрати замовлення, клієнта, або до втрати документа, наприклад, якщо у вас система електронного документообігу; до неможливості створення заявки, якщо у вас система заявок тощо.

## Кросплатформенність

Що таке кросплатформенність?

Якщо казати про кросплатформеність, то тестувальник має перевірити веб додаток на всіх платформах які може використовувати користувач. Бо платформ може бути дуже багато і серед яких є мало використовувані, тестувальник перевіряє найпопулярніші платформи, щоб переконатись у коректності роботи.

Список платформ:
* Windows
* Mac  OS
* Android
* IOS
* Linux

Наприклад, може бути таке, що якщо розробляється якесь програмне забезпечення на декількох платформах. І, наприклад на Windows ми перевірили продукт і він працює. Це не означає що на Linux та на Mac OS він буде працювати так само. Тому якщо продукт повинен підтримувати різні платформи, то і тестувати треба на різних платформах.

## Тестування локалізації

Що таке тестування локалізації?

В більшості випадків кожен сайт має декілька мов і користувач може сам обирати якою мовою користуватись ним. Коли тестувальник тестує локалізацію перевіряє чи увесь текст на сайті перекладений на потрібні мови. І чи правильно все перекладено без втрачання змісту.

Наприклад, був ось такий цікавий кейс, коли ми розробляли проєкт для однієї компанії, з самого початку він був англійською мовою. Але через специфіку регіону нас попросили також перекласти сайт і на китайську. Бо в нашій команді, людей які розуміли китайську малувато, приблизно 0, ми поверхнево пройшлись і перевірили переклад. Але ми не знали що є багато видів китайської та після того, як ми перевірили й показали замовнику він сказав що ми обрали неправильний китайський)

## Тестування безпеки

Тестування безпеки - це стратегія тестування, яка використовується для перевірки системи безпеки, а також для аналізу ризиків, пов'язаних із забезпеченням цілісного підходу до захисту програми, атак хакерів, вірусів, несанкціонованого доступу до конфіденційних даних.

Принципи безпеки програмного забезпечення:

1. Конфіденційність - обмеження доступу до ресурсу деякої категорії користувачів або, інакше кажучи, за яких умов користувач має право отримати доступ до цього ресурсу.

2. Цілісність і довіра - очікується, що ресурс буде змінено тільки відповідним способом певною групою користувачів.

3. Пошкодження та відновлення - у разі, коли дані пошкоджуються або неправильно змінюються авторизованим або не авторизованим користувачем, Ви повинні визначити, наскільки важливою є процедура відновлення даних.

4. Доступність - вимоги про те, що ресурси мають бути доступні авторизованому користувачеві, внутрішньому об'єкту або пристрою. Як правило, чим більш критичний ресурс, то вищим має бути рівень доступності.