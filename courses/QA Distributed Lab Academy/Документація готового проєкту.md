---
title: Документація готового проєкту
created: 2023-08-29 13:42
Aliases:
Tags: 
 - testing
 - QA-DL-Academy
 - QA-Lecture-07_Нетестова-документація
---

# Документація готового проєкту

## Інструкція для користувача

Інструкція користувача програмного забезпечення - це документ, який містить інформацію про те, як користуватися певним програмним продуктом. Вона зазвичай містить інформацію про функції програми, інтерфейс користувача, налаштування, установку та використання програми.

Інструкцію користувача може писати будь-який член команди розробки програмного продукту (навіть тестувальник)  або команда технічної документації (Дай вам Боже таку компанію, де вони є). Зазвичай це роблять люди, які мають досвід роботи з програмою та знають, які запитання можуть виникнути у користувачів. Інструкція користувача є частиною документації, яку можна включити до готового проєкту.

## FAQ

FAQ - це скорочення від Frequently Asked Questions, що означає "часто задавані питання". FAQ програмного забезпечення - це документ, який містить відповіді на типові запитання користувачів щодо використання програми.

FAQ може бути складено командою технічної підтримки або командою технічної документації. Його зазвичай розміщують на сайті компанії-розробника або у вигляді окремого документа у документації програмного продукту. FAQ є додатковим джерелом інформації для користувачів та допомагає швидко знайти відповіді на запитання.

FAQ може бути частиною документації готового проєкту, але не є обов'язковим компонентом. Він зазвичай створюється після випуску програмного продукту та оновлюється з часом в залежності від типових запитань користувачів.

Важливо зазначити, що FAQ не може замінити інструкцію користувача, оскільки не містить повної інформації щодо використання програмного продукту. Однак він може доповнювати інструкцію користувача та надавати корисну інформацію про різні функції програми, яку можна швидко знайти безпосередньо на сайті або в документації.

## Юзер-гайд (User Guide) 

Юзер-гайд (**User Guide**) - це документ, який надає користувачам інформацію про те, як використовувати програмний продукт або сервіс. На відміну  від інструкції, юзер гайд немає мети  повністю описати всю функціональність. А  зазвичай містить флоу для початківців, іноді детальніші інструкції для більш досвідчених користувачів.

Також, можна провести аналогію де Інструкція - це Тест набір, а Юзер гайд - це Тест сценарії. Інструкція описує, як користуватися кожним модулем окремо. Юзер гайд показує, як користуватися сукупністю модулів 

Юзер-гайд може бути написаний розробниками програмного продукту, технічними письменниками або спеціалістами з документації.

Юзер-гайд може бути використаний як доповнення до іншої технічної документації, наприклад, до технічної специфікації. Це дозволяє користувачам швидко ознайомитись з продуктом
