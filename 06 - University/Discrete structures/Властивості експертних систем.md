---
title: Властивості експертних систем
created: 2024-06-24 23:29
last modified: Monday 24th June 2024 23:29:31
Aliases:
Tags:
- university/discrete-structures
---
# Властивості експертних систем

_Властивості експертних систем_, що відрізняють їх від звичайних програм:
– накопичення й організація знань про предметну область у процесі побудови й експлуатації експертної системи;
– явність і доступність знань;
– застосування для вирішення проблем високоякісного досвіду, що по-дає рівень мислення найбільш кваліфікованих експертів у даній області, який веде до творчих, точних і ефективних рішень;
– моделювання не стільки фізичної (чи іншої) природи визначеної проблемної області, скільки механізму мислення людини стосовно до вирі-шення задач у цій проблемній області;
– наявність прогностичних можливостей, за яких експертна система видає відповіді не тільки для конкретної ситуації, але і показує, як змінюють-ся ці відповіді в нових ситуаціях, з можливістю докладного пояснення яким чином нова ситуація призвела до змін;
– забезпечення такої нової якості, як _інституціональна пам’ять_, за ра-хунок бази знань, що входить до складу експертної системи та розроблена в ході взаємодій з фахівцями організації, і являє собою поточну політику цієї групи людей. Цей набір знань стає зведенням кваліфікованих думок і постій-но поновлюваним довідником найкращих стратегій і методів, використову-ваних персоналом. Провідні спеціалісти ідуть, але їхній досвід залишається;
– можливість використання для навчання і тренування керівників, за-безпечуючи нових службовців великим багажем досвіду і стратегій, за якими можна вивчати політику, що рекомендується, і методи;
– явний поділ засобів керування і даних;
– слабка детермінованість керування;
– використання при вирішенні задач евристичних і наближених мето-дів, які, на відміну від алгоритмічних, не завжди гарантують успіх. _Евристи-ка_ є _правилом впливу_ (rule of thumb), що у машинному вигляді подає деяке знання, набуте людиною в міру накопичення практичного досвіду вирішення аналогічних проблем. Такі методи є приблизними в тому змісті, що, по-перше, вони не вимагають вичерпної вихідної інформації, і, по-друге, існує визначений ступінь упевненості (чи непевності) у тому, що пропоноване рішення є вірним;
– здатність до символьних суджень: здатність подавати знання в сим-вольному вигляді і переформулювати символьні знання;
– прийняття рішень на основі правил і логічного виведення;
– організація способу керування ходом виконання з використанням машини логічного виведення;
– _самосвідомість_ – здатність досліджувати свої судження (тобто пере-віряти їхню правильність) і пояснювати свої дії;
– здатність до навчання на своїх помилках;
– можливість застосування неповні чи неправильні вхідні дані;
– _компетентність_ – здатність досягати експертного рівня рішень (в кон-кретній предметній області мати той же рівень професіоналізму, що й експер-ти-люди), бути вмілою (застосовувати знання ефективно і швидко, уникаючи, як і люди, непотрібних обчислень), мати _адекватну робастність_ (здатність лише поступово знижувати якість роботи у міру наближення до меж діапазо-ну або компетентності припустимої надійності даних);
– _логічна адекватність_ – здатність подання знань експертної системи розпізнавати усі відмінності, що закладаються у вихідні сутності;
– _евристична потужність_ – наявність поряд з виразною мовою по-дання деякого засобу використання подань, сконструйованих і інтерпретова-них таким чином, щоб з їхньою допомогою можна було вирішити проблему;
– _природність нотації_ – зручність і простота виразів, якими формаль-но описуються знання в експертній системі, зрозумілість їхнього змісту на-віть тим, хто не знає, яким чином комп’ютер інтерпретує ці вирази;
– _логічна прозорість_ – здатність експертної системи пояснити методи-ку прийняття рішення, яка обумовлює те, наскільки просто персоналу з’ясувати, що робить програма і чому;
– _глибина_ – здатність експертної системи працювати в предметній об-ласті, що містить важкі задачі, і використовувати складні правила (викорис-товувати складні конструкції правил або велику їхню кількість);
– _корисність_ – здатність експертної системи в ході діалогу визначати потреби користувача, виявляти й усувати причини невдач у роботі, а також вирішувати поставлені задачі;
– _гнучкість_ – здатність системи налагоджуватися на різних користувачів, також враховувати зміни в кваліфікації одного й того ж самого користувача;
– _зручність роботи –_ природність взаємодії з експертною системою (спілкування в звичному виді, що втомлює користувача), її гнучкість і стій-кість системи до помилок (здатність не виходити з ладу при помилкових діях недосвідченого користувача).