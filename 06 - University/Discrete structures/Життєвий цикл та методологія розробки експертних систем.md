---
title: Життєвий цикл та методологія розробки експертних систем
created: 2024-06-25 15:43
last modified: Tuesday 25th June 2024 15:43:16
Aliases:
Tags:
- university/discrete-structures
---
# Життєвий цикл та методологія розробки експертних систем

В розробці й експлуатації експертної системи беруть участь такі фахівці.

– **_Експерт_** – висококваліфікований фахівець у проблемній області, задачі якої повинна вирішувати експертна система, який визначає знання, що характеризують проблемну область, забезпечує повноту і правильність введених в систему знань.
– **_Інженер зі знань_ (когнітолог)**– фахівець з розробки експертних сис-тем, який виступає в ролі проміжного буфера між експертом і базою знань. Він допомагає експерту виявити і структурувати знання, необхідні для робо-ти експертної системи, здійснює вибір того інструментального засобу, що найбільше підходить для даної проблемної області, визначає спосіб подання знань у цьому інструментальному засобі, виділяє і програмує (традиційними засобами) стандартні функції (типові для даної проблемної області), що бу-дуть використовуватися в знаннях, які вводяться експертом.
– **_Програміст_** – фахівець з розробки інструментальних засобів, що здійснює їхнє створення і сполучення з тим середовищем, у якому вони бу-дуть використовуватися.
– **_Користувач_** – людина, що використовує вже побудовану експертну систему. Термін користувач є трохи неоднозначним. Звичайно він позначає _кінцевого користувача_. Однак користувачем може бути програміст, що відла-годжує засіб побудови експертної системи, інженер зі знань, що уточнює іс-нуючі в системі знання, експерт, що додає в систему нові знання, оператор, що заносить у систему поточну інформацію.

Склад і взаємодію учасників побудови й експлуатації експертних сис-тем зображено на рис. 1.1.

![](file:///tmp/lu286125iq79.tmp/lu286125iq7f_tmp_479e4985.jpg)  

**_Засіб побудови експертної системи_** – це програмний засіб, використо-вуваний інженером зі знань або програмістом для побудови експертної сис-теми. 

Цей інструмент відрізняється від звичайних мов програмування тим, що забезпечує зручні способи подання складних високорівневих понять. 

**Важливо розрізняти інструмент, що використовується для побудови експертної системи, і саму експертну систему. **

Інструмент побудови включає як мову, використовувану для доступу до знань, що містяться в системі, і їхнього подання, так і підтримуючі засоби – програми, що допомагають користувачам взаємодіяти з компонентом експертної системи, яка вирішує проблему.

  
**_Концепція «швидкого прототипу»_** використовується для розробки експертних систем і полягає в тому, що розробники не намагаються відразу створити кінцевий продукт. 

На початковому етапі вони створюють прототип (прототипи) експертної системи, що повинний задовольняти двом суперечливим вимогам: 
- одного боку, вирішувати типові задачі конкретного застосування, 
- а з іншого боку – час і трудомісткість його розробки повинні бути дуже незначними, щоб можна було максимально запаралелити процес накопичення і відлагодження знань (здійснюваний експертом) із процесом вибору (розробки) програмних за-собів (здійснюваним інженером зі знань і програмістом). 

Для задоволення зазначених вимог при створенні прототипу, як правило, використовуються різноманітні інструментальні засоби, що прискорюють процес проектування.

Прототип повинний продемонструвати придатність методів інженерії знань для даного застосування. У випадку успіху експерт за допомогою інженера зі знань розширює знання прототипу про проблемну область. При невдачі може знадоби-тися розробка нового прототипу або розробники можуть прийти до висновку про непридатність методів інженерії знань для даного застосування. В міру збільшення знань прототип може досягти такого стану, коли він успішно вирішує всі задачі даного застосування. Перетворення прототипу в кінцевий продукт звичайно при-водить до перепрограмування експертної системи на мовах низького рівня, що забезпечують як підвищення її швидкодії, так і зменшення необхідної пам’яті.

\