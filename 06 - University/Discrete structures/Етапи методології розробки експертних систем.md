---
title: Етапи методології розробки експертних систем
created: 2024-06-25 16:04
last modified: Tuesday 25th June 2024 16:04:56
Aliases:
Tags:
- university/discrete-structures
---
# Етапи методології розробки експертних систем

**_Методологія розробки експертних систем**_ включає такі етапи (див. рис. 1.2).

![](file:///tmp/lu286125iq79.tmp/lu286125iq7j_tmp_2930dbec.png)  

**_Етап ідентифікації:**_ визначаються задачі, що підлягають вирішенню, складаються їхні неформальні описи (загальні характеристики задачі; підзадачі, що виділяються усередині даної задачі; ключові поняття, характе-ристики і відношення; вхідні і вихідні дані; можливий вид рішення; знання, релевантні розв’язуваній задачі; ситуації, що перешкоджають вирішенню задачі; приклади рішення задачі; критерії оцінки якості рішень), виявляються цілі розробки (формалізація неформальних знань експертів; поліпшення яко-сті рішень, прийнятих експертом; автоматизація рутинних аспектів роботи експерта або користувача; тиражування знань експерта), ресурси (джерела знань, трудомісткість, час розробки, обчислювальні засоби й обсяг фінансу-вання), експерти, інженери зі знань і категорії користувачів, визначаються форми взаємин учасників розробки.

**_Етап концептуалізації**_: експерт та інженер зі знань виконують зміс-товний аналіз проблемної області, виявляють використовувані поняття і їхні взаємозв’язки (типи використовуваних відношень: ієрархія, причина – наслі-док, частина – ціле і т. п.), визначають гранулярність (рівень деталізації) знань, визначають особливості задачі (типи доступних даних; вихідні і вихід-ні дані, підзадачі загальної задачі), визначають методи вирішення задач (ви-користовувані стратегії і гіпотези; процеси, використовувані в ході рішення задачі; типи обмежень, що накладаються на процеси, використовувані в ході рішення; склад знань, використовуваних для рішення задачі; склад знань, використовуваних для пояснення рішення).
    

**_Етап формалізації:**_ визначаються способи подання й інтерпретації усіх видів знань, формалізуються (подаються формальною мовою) основні поняття і відношення, подається структура простору станів і характер мето-дів пошуку в ньому, моделюється робота системи, вибираються програмні засоби розробки, оцінюється адекватність цілям і повнота системи зафіксова-них понять, методів рішення, засобів подання і маніпулювання знаннями.

**_Етап виконання**_ (реалізація): здійснюється набуття знань системою, яке розділяють на витяг знань з експерта, організацію знань, що забезпечує ефективну роботу системи, і подання знань у вигляді, зрозумілому експерт-ній системі. Мета цього етапу – створення одного або декількох прототипів, що вирішують необхідні задачі.

**_Етап тестування**_: експерт (та інженер зі знань) в інтерактивному режимі, використовуючи діалогові та пояснювальні засоби, перевіряє компе-тентність експертної системи на великій кількості репрезентативних задач. Процес тестування продовжується доти, поки експерт не вирішить, що сис-тема досягла необхідного рівня компетентності.

**_Етап дослідної експлуатації**_: перевіряється придатність експертної системи для кінцевих користувачів, яка визначається в основному зручністю роботи із системою та її корисністю. За результатами цього етапу може зна-добитися істотна модифікація експертної системи. Після успішного завершення етапу дослідної експлуатації і використання різними користувачами експертна система може класифікуватися як комерційна.

  
**_Модифікація експертної системи**_ здійснюється майже постійно в ході створення. Виділяють такі види модифікації системи:

– **_Удосконалення прототипу –**_ здійснюється в процесі циклічного про-ходження через етапи виконання і тестування для налагодження правил і про-цедур виведення. Цикли повторюються доти, поки система не буде поводити-ся очікуваним чином. Зміни, здійснювані при удосконаленні, залежать від об-раного способу подання і класу задач, розв’язуваних системою. Якщо в процесі удосконалення бажане поводження не досягається, то необхідно здійснити більш серйозні модифікації архітектури системи і бази знань;

– **_Переконструювання подання –**_ перегляд обраного раніше способу подання знань, здійснюваний у результаті повернення від етапу тестування до етапу формалізації;

– **_Переформулювання понять**_, використовуваних у системі – проекту-вання всієї системи практично заново, здійснюване в результаті повернення на етапи концептуалізації й ідентифікації після невдачі на етапі тестування.