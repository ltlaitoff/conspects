---
title: Які інструменти використовувати для тестування API
created: 2023-09-17 17:34
Aliases:
Tags: 
 - testing
 - QA-DL-Academy/QA-Lecture-10_Тестування-АPІ
---
# Які інструменти використовувати для тестування API


Для безпосереднього тестування API-запитів існує безліч інструментів, але ми розглянемо тільки декілька з них: Postman, SoapUI і Katalon Studio.

## Postman

**Postman** – клієнт для автоматизації тестування API, який починав свій шлях як плагін для браузера Chrome, але пізніше отримав і десктопні версії для Windows, Linux і Mac. Але автоматизація – не основний напрямок для використання цього додатка. Він підійде і для проведення дослідницького (exploratory) тестування. Також Postman – ефективний інструмент для розробників з метою створення та перевірки API.

У додатку можна налаштовувати потрібні заголовки і куки-запити, які підходять до вимог тестованого API, перевіряти отриману відповідь.

_Головні переваги інструменту:_

* добре реалізований інтерфейс, через що легко розібратися з функціями і використовувати для перевірок;
* дозволяє з легкістю ділитися результатами з колегами, оскільки надає можливість зберігати всі запити та відповіді і відсилати їх іншим користувачам;
* інтеграція з популярними форматами, такими як Swagger, RAML та іншими;
* немає необхідності у вивченні нової мови програмування.

Postman має безкоштовну версію, але також є і платні варіанти. Платні версії надають більше можливостей щодо підтримки і додаткові функції. Безкоштовної версії цілком вистачає для простого тестування API.

## SoapUI

**SoapUI** – ще один популярний інструмент для тестування API. Найчастіше саме цей інструмент рекомендують для тестування API, так як він був розроблений для даних цілей. Існують дві варіації даного інструменту: безкоштовна версія з open-source кодом і версія Pro. Безкоштовна версія дозволяє вносити модифікації в код, але у версії Pro більш дружній користувацький інтерфейс і є додатковий функціонал, що включає редактор форм та редактор SQL-запитів.

У SoapUI зручно реалізована система генерації тестів, записані скрипти можна використовувати повторно, добре реалізований інструментарій для проведення тестування даних з доступом до файлів або базі даних.

_Переваги платної версії:_

* можливість роботи із зовнішніми даними, такими як текстові файли, XML, Groovy, Excel;
* тестове покриття – версія Pro дозволяє збирати статистику по функціоналу, який був вже протестований або ще в процесі;
* підтримка безлічі тестових середовищ, наприклад, Dev, QA, Pre-Prod і інші;
* звітність – можливість кастомізації звітів і їх генерація в різних форматах: PDF, HTML, Word, Excel;
* тестування безпеки – обидві версії SoapUI дозволяють проводити тестування безпеки, але тільки версія Pro надає доступ до сканера вразливостей;
* підтримка – версія Pro надає ексклюзивну підтримку окремо від стандартної підтримки на онлайн форумі.

SoapUI - це популярний інструмент для тестування API та веб-сервісів, зокрема SOAP (Simple Object Access Protocol) та REST (Representational State Transfer). 

**Трохи про _SOAP API_ та _REST API_:**

**_REST API (Representational State Transfer):_** REST є архітектурним стилем для створення розподілених систем. REST API базується на принципах, таких як використання URL для ідентифікації ресурсів та використання HTTP-методів (GET, POST, PUT, DELETE і т. д.) для взаємодії з ресурсами. REST API популярний у веб-розробці і легко розуміється людьми та комп'ютерами.

**_SOAP API (Simple Object Access Protocol):_** SOAP є протоколом для обміну повідомленнями у розподілених системах. SOAP API використовує XML для створення повідомлень та HTTP або інші протоколи для їх передачі. SOAP API часто використовується у веб-сервісах, особливо в корпоративному середовищі.

**Переваги _SoapUI_**:

**_Можливості автоматизації:_** Ви можете автоматизувати тести в SoapUI за допомогою скриптів на мові Groovy або Java. Це дозволяє створювати складні та повторювані тести.

**_Підтримка тестових наборів:_** SoapUI дозволяє створювати тестові набори, які об'єднують кілька тестів для виконання послідовних або паралельних тестів.

**_Генерація звітів:_** SoapUI надає засоби для створення звітів і відстеження результатів тестів. Це спрощує аналіз результатів і сприяє виявленню проблем.

**_Можливості навчання:_** SoapUI має багато ресурсів, включаючи документацію та онлайн-курси, які допомагають користувачам оволодіти інструментом.

**Недоліки _SoapUI:_**

**_Складність для новачків:_** Для новачків, особливо без попереднього досвіду роботи з API, інтерфейс SoapUI може бути складним і заплутаним.

**_Вимоги до ресурсів:_** SoapUI може бути вимогливим до ресурсів, особливо при тестуванні великих об'ємів даних чи багатопотокових тестів.

**_Платні розширення:_** Деякі розширення та функціональність доступні тільки у платних версіях SoapUI.

**_Обмежена можливість роботи з сучасними технологіями:_** В деяких випадках SoapUI може бути менш сумісним з сучасними технологіями, такими як *GraphQL. 

**_*GraphQL API_**: GraphQL - це запитова мова та виконавча середовище для отримання даних з сервера. GraphQL API дозволяє клієнтам запитувати саме ті дані, які їм потрібні, у вигляді одного запиту. Він набуває популярності для розробки сучасних веб-додатків.

## Katalon Studio

**Katalon studio** – безкоштовний інструмент для автоматизації тестування від компанії Katalon Studio з графічним інтерфейсом. Може також застосовуватися для тестування API. Значною перевагою продукту є можливість об'єднувати рівні UI і Business (служби API/Web) для різних операційних систем.

_Основні плюси даного інструменту:_
* безкоштовна програма, але без відкритого коду;
* підтримує як SOAP, так і REST API;
* легка у встановленні та обігу;
* малий поріг входження;
* має функціонал для тестування веб сервісів і REST API;
* дозволяє ділитися записаними тестами з колегами за допомогою самої програми;
* використовує вбудовану систему пошуку за ключовими словами для створення сценаріїв.