---
title: Критерії якісних вимог
created: 2023-09-06 19:57
Aliases:
Tags: 
 
 - QA-DL-Academy/QA-Lecture-08_Тестування-вимог-та-документації
---

# Критерії якісних вимог

## Атомарність

Атомарність, поодинокість (atomicity). Вимога є атомарною, якщо її не можна розбити на окремі вимоги без втрати завершеності та вона описує одну ситуацію.

**Приклад поганої вимоги**: 
Користувач може зареєструватися та додати у профіль особисту інформацію. 

Реєстрація та додавання інформації це дві різні функціональності, які повинні бути описані та уточнені в різних пунктах специфікації. 

**Приклад хорошої вимоги:**
Користувач може підписатися на оновлення інших користувачів.

## Завершеність

Вимоги до одної функціональності повинні бути описані в одному пункті специфікації. Не можна допускати ситуацію, коли одна і та сама функціональність описаний в різних частинах документа.

## Послідовність

Несуперечність, послідовність (consistency). Вимога не повинна містити внутрішніх суперечень та протиріч іншим вимогам та документам.

**Наприклад**: із соціальних мереж повинен запитуватися телефонний номер користувача. 

_Очевидно, що дана вимога суперечить обмеженням соціальних мереж, оскільки номер телефону є прихованою інформацією, яку соціальні мережі не надають. Користувач повинен сам ввести номер телефону, щоб система його отримала. Подібних протиріч не повинно бути й між пунктами специфікації. _

**Наприклад:** одна і та ж кнопка повинна називатися однаково у всьому документі.

## Відстеження (Трасування)

Критерій, який дозволяє зрозуміти, чому було прописано саме таку вимогу. 

**Наприклад:** для сайту з продажу алкогольних напоїв вимогою може бути реєстрація тільки повнолітніх користувачів у зв'язку із законодавчими обмеженнями.

## Актуальність

Критерій, який перевіряє відповідність вимог до сучасних реалій (наприклад, із законодавчого/технічного боку або з боку зручності використання продукту, актуальності його користувацького інтерфейсу). Не варто прописувати у вимогах застарілі браузери, наприклад IE, або застарілі мобільні девайси та їх ОС, тому що вони практично не використовуються.


## Здійсненність

Перевірка на те, що вимогу можливо реалізувати за допомогою актуальних, наявний на цей момент технологій.

**Наприклад**:

Вимога того, що система повинна давати швидкий відгук (тут потрібна конкретизація – не довше, ніж 3 секунди) при помірному навантаженні (тут також потрібна конкретизація за кількістю користувачів та виконуваних ними дій) може існувати. 

Але вимога відгуку менше секунди при дуже великому навантаженні – нездійсненна в сучасних реаліях вимога.

## Зрозумілість (доступність)
ь, послідовність (consistency). Вимога не повинна містити внутрішніх суперечень та протиріч іншим вимогам та документам.

￼￼Наприклад￼￼: із соціа
Вимога має бути сформульована  достатньо чітко, конкретно та однозначно, для того, щоб вона однаково розумілася всією командою розробки.

## Верифікованість

Критерій, за яким визначається, чи можна порівняти готовий продукт з вимогою і перевірити, чи виконується вона. Якщо вимога описана дуже розмито, перевірити її не вийде. 

**Наприклад:** фото повинно завантажуватися швидко/налаштування профілю повинні бути інтуїтивно-зрозумілими/оформлення замовлення повинно відбуватись легко. 

Для того, щоб перевірити такі вимоги, явно необхідні уточнення, як це швидко/інтуїтивно-зрозуміло/легко.

## Обов'язковість

Визначення того, наскільки важливе та пріоритетне виконання даної вимоги. Всім вимогам в специфікації повинні бути призначені важливість, стабільність та пріоритет. За допомогою цього вибираються першочергові значення для виконання командою розробки завдання.

## Ідентифікація

У кожної вимоги повинен бути унікальний ідентифікатор, за допомогою якого вимога прив'язується до інших артефактів проєкту. Наприклад, в описі тест-кейса вказується ідентифікатор вимоги, яка перевіряється цим тест-кейсом.

## Модифікація

Модифікованість (**modifiability**) - ця властивість характеризує внесення змін в окремі вимоги та набір вимог. Можна говорити про наявність модифікованості в тому випадку, якщо, при доопрацюванні вимог, шукану інформацію легко знайти, а її зміна не призводить до порушення інших описаних у цьому переліку властивостей.

## Повнота

Найскладніший критерій, згідно з яким вимоги повинні вичерпно описувати всі функціональності системи. Все, що система повинна виконувати, повинно бути зафіксовано у вимогах, інакше можна зробити серйозну помилку під час проєктування архітектури. Складність у тому, що на початкових етапах проєктування системи дуже важко точно вказати та описати всі функціональності. Вимоги спочатку описуються більш загальними твердженнями, а далі уточнюються.

## Недвозначність

Недвозначність (unambiguousness, clearness). Вимога повинна бути описана без використання жаргону, неочевидних абревіатур та розпливчастих формулювань, а також повинна допускати лише однозначне об'єктивне розуміння та бути атомарною в плані неможливості різного трактування поєднання окремих фраз.

## Проранжованість

Проранжованість за важливістю, стабільністю, терміновістю (ranked for importance, stability, priority). Важливість характеризує залежність успіху проєкту від успіху реалізації вимоги. Стабільність характеризує ймовірність того, що в найближчому майбутньому до вимоги не буде внесено жодних змін. Терміновість визначає розподіл за часом зусиль проєктної команди щодо реалізації тієї чи іншої вимоги.