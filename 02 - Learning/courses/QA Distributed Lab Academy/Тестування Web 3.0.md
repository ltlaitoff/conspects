---
title: Тестування Web 3.0 
created: 2023-10-09 20:41
Aliases:
Tags: 
 - testing
 - QA-DL-Academy/QA-Lecture-13_Тестування-Web-3_0-та-Смарт-Контрактів
---
# Тестування Web 3.0 

Ви можете подумати: “Якщо немає ще Web 3.0, то що ж вони тестують ?” Все дуже просто, наша компанія розробляє платформи та застосунки, котрі мають характеристики основні характеристики Web 3.0. 

Такі застосунки мають назву **DApps** (англ. _decentralized applications_) — децентралізовані додатки, які працюють у децентралізованих системах на зразок Ethereum. Та для того ж Ethereum, далі ми розглядатимемо приклади.  

### В чому різниця тестування Web 3.0 на відмінно від Web 2.0 ? 

1. Окрім класичної клієнт-серверної архітектури, котру ми розбирали на минулих лекціях, до цієї архітектури ще додається блокчейн та взаємодія з ним. 
2. Так, як це блокчейн, другою важливою різницею є те, що всі ваші дії записані. Зазвичай після тестів ми маємо “прибратися” та привести нашу платформу до стану, котрий у неї був до тестування. З блокчейном це не можливо зробити. Але в цьому є і великий плюс, адже вам легше відновлювати ті кроки, які ви робили, наприклад при дослідницькому тестуванні. 
3. Тестування коштує грошей. При кожному тесті, ми маємо платити комісію. Є тестові мережі, котрі трошки полегшують ситуацію. Але перевіряти зі “справжніми” токенами все одно необхідно 
### Тестування на рівні користувача

Для того, щоб нам взаємодіяти з блокчейном на рівні кінцевого користувача, ми використовуємо Metamask Wallet. 

**MetaMask** — це програмний криптовалютний гаманець у вигляді додатка у браузері або мобільного застосунку  для пристроїв на IOS або Android, який базово використовується для взаємодії з блокчейном **Ethereum**.

MetaMask дозволяє користувачам зберігати криптовалютні активи, надсилати та отримувати криптовалюти та токени на основі Ethereum або інших мереж, а також безпечно підключатися до децентралізованих програм через веббраузер або мобільний застосунок.

### Які бувають баги при тестуванні DApps разом із Metamask

Помилки в розробці DApp, які взаємодіють з Metamask, як і у звичайних застосунках, можу призвести до втрати всіх ваших активів. 

Ось кілька прикладів реальних ситуацій з життя, де баги DApp спричинили проблеми через взаємодію з Metamask:

**_Помилка в обробці транзакцій:_** Додаток має бути налаштований на обробку транзакцій, які відправляються через Metamask. Прикладом може бути неправильний розрахунок комісій або невірний облік стану контракту після транзакції. Це може призвести до невдалих операцій або навіть втрати коштів.

**_Недостатній контроль доступу:_** Якщо DApp не правильно реалізований і не вимагає підтвердження від користувача при взаємодії з Metamask, це може стати вразливістю. Наприклад, впливовий сайт може намагатися взяти доступ до гаманця без відома користувача.

**_Помилки в перевірці підпису:_** Додаток може невірно перевіряти підписи, створені Metamask, і дозволяти виконання підроблених транзакцій.

**_Витрати газу (комісій):_** Якщо DApp не оптимізований і витрачає багато газу при виконанні операцій, це може стати проблемою для користувачів, оскільки вони повинні платити вищі комісії.

**_Помилки інтерфейсу користувача:_** Неправильне відображення або недостатньо інформативне повідомлення в інтерфейсі користувача може призвести до плутанини та незрозумілих дій для користувачів.

**_Незахищені ключі доступу:_** Якщо DApp не забезпечує належну захисту ключів доступу, користувачі можуть стати жертвами атак, спрямованих на викрадення приватних ключів через DApp.

Це лише кілька прикладів можливих помилок в DApp, які можуть вплинути на взаємодію з Metamask і призвести до проблем для користувачів. Для забезпечення та надійності важливо ретельно тестувати та аудитувати ваш DApp під кутом взаємодії з Metamask та іншими гаманцями.


### Тестування Смарт-контрактів 

Смарт-контракт (smart contract) – це угода про перерозподіл цінностей між контрагентами, яка має на увазі суворе та однозначне завдання умов, автоматизацію процесів виконання та мінімізацію залучення довірених сторін.

У вужчому сенсі під смарт-контрактом розуміється набір функцій та даних (поточний стан), що знаходяться за певною адресою в блокчейні.

Найчастіше це досягається за допомогою об'єднання механізмів завдання умов і механізмів суворого виконання. 

**Наприклад**: _Ви хочете здійснити покупку через інтернет-магазин. Умови договору купівлі-продажу будуть зазначатися в смарт-контракті. Оплата за товар, який ви замовили, буде фіксуватися в блокчейні й тільки після того, як ви отримали своє замовлення, сума буде перераховуватися на рахунок продавця. Тому смарт-контракти можуть значно спростити торговельну діяльність, особливо якщо в них зазначати, наприклад, стандарти або специфікацію товарів та штрафи за доставлення неякісної продукції. Правильно прописані умови можуть забезпечити інтереси обох сторін._

Тестування смарт-контрактів дещо схоже на API тестування. 

У нас є певні вимоги до контракту, котрі реалізовані через функції  та запитами до функцій ми їх тестуємо. 

#### **Тестування за допомогою explorer**	

Як було згадано раніше, під смарт-контрактом розуміється набір функцій та даних (поточний стан), що знаходяться за певною адресою в блокчейні. Відповідно смарт- контракт має власну адресу в мережі блокчейн.

_Як приклад:_ 0x2А4eDe13A1583fDba19676F0463533209979А094
