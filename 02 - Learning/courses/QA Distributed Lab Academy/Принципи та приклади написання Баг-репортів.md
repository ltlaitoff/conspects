---
title: Принципи та приклади написання Баг-репортів
created: 2023-08-07 19:23
Aliases:
Tags: 
 - testing
 - QA-DL-Academy/QA-Lecture-4_Баги
---
# Принципи та приклади написання Баг-репортів

## Принципи 

Якщо подивитись на мінімально необхідні атрибути для баг-репорту, то ми можемо побачити, що він дещо схожий на тест-кейс.

Баг-репорти пишуться за тими ж принципами, що й тест-кейси. Згадаємо наші 6 правил гарного тест-кейса і просто замінимо їх на баг-репорт: 
1. Один  баг-репорт має відображати лише один конкретний баг.
2. Баг-репорт не повинен залежати від інших баг-репортів. 
3. Кроки для відтворення, очікуваний та актуальні результати баг-репорту мають бути сформульовані чітко та однозначно.
4. У баг-репорті має бути вся інформація, необхідна для відтворення багу.
5. У баг-репорті не повинно бути зайвих деталей.
6. Для кожного кроку відтворення багу потрібно вказувати тип даних, що вводяться: валідний або не валідний. Обовʼязково з прикладом ! 

Чому це так ? 

1. Тому, що це має бути універсальною мовою між тестувальниками, а як максимум то і для всієї команди розробки.
2. Між багами не повинно бути взаємозвʼязку. Кожен баг не повинен залежати від іншого. Це потрібно для того, щоб баги можна було репортити на різних розробників, давати правильну серйозність і пріоритет та відстежувати точний статус багу в його життєвому циклу 
3. Баг-репорт і тест-кейс можуть бути взаємозамінні. Тобто, якщо
    1. Баг був знайдений за написаним тест-кейсом, то ми просто копіюємо тест-кейс з усіма його атрибутами та дописуємо до нього актуальний результат  
    2. Якщо ми знайшли баг, то ми повинні внести це в тест-кейси та  при наступній регресії перевірити, що баг не зʼявився знов. Це також легко зробити через універсальність мови написання.

## Summary

**_“Ідеально написаний баг-репорт, це коли розробник по Короткому опису/Summary/Назві баг-репорту, розуміє, в чому суть багу. “_**

**Критерії гарного Summary** 

* Відповідаємо на 3 питання «Де?», «Що?», «Коли?»
* Не більше 100 символів
* Має Очікуваний результат (за змоги)

**Розглянемо кейс**

**Ми маємо вимогу**: _Юзер не може мати прізвище довше ніж 50 символів_

**Поганий приклад 1:_ Коли адміністратор заходить у список юзерів він бачить стовпчик “Прізвище”, в якому є прізвище з 70 символів, а має бути не довше 50_**

Summary задовге, не передає сутності багу. Побачивши це, розробник може “полагодити”  не те що треба. Один розробник просто “обріже” прізвище до 50 символів.  Інший, взагалі не буде показувати Юзерів, у котрих прізвище більш ніж 50 символів

**Поганий приклад 2:** _Прізвище має 70 символів_

Перше, що зробить розробник, це прокляне вас до 20 покоління. Друге, він відкриє баг-репорт повністю. І дай Боже, щоб там хоч було нормально описано, але вже після Summary, впевненість в цьому відпадає.  

Закоротке, не змістовне, не зрозуміло в чому баг. 

**Гарний приклад 1:** _При реєстрації юзера, в поле вводу Прізвища, можна ввести 70 символів. _

Це не поганий Summary, проблема дуже добре локалізована, але баг-репорт все ж треба буде відкривати. Як це виправити ?  Просто додавши Очікуваний результат, він стане ідеальним.

**Ідеальний результат**: _При реєстрації юзера, в поле вводу Прізвища, можна ввести 70 символів замість 50._

Всі три критерії є, баг-репорт повністю відкривати не треба. Розробники вважають вас файним тестувальником.

Бажано, щоб всі ці критерії зберігалися, але інколи це не можливо, або недоречно робити, особливо це стосується очікуваного результату. Якщо кейс занадто складний і опис очікуваного результату займає дуже багато символів, то формулюємо Summary без нього. 

Також, є і зворотна сторона, коли очікуваний результат у своїй суті несе “Так не має бути”. Зараз наведу приклад. 

**Ми маємо вимогу: _Видалені товари, не повинні показуватись на дошці оголошень_**

Баг полягає в тому, що вони там показуються. 

**Гарний приклад :_ Видалені товари показуються на дошці оголошень_**

Тобто, ми наче і не вказали очікуваний результат, але сам факт того, що на це заведено баг-репорт, вказує на те, що так не має бути. 

## Steps To Reproduce

Здавалося б “Що може бути не так з кроки? Бери та пиши“. Але тут також є свої підводні камені. 

**Кроки для відтворення** - це точний і зрозумілий опис всіх кроків, що призводять до появи багу, з урахуванням усіх необхідних вхідних даних тощо.

**Точний і зрозумілий опис всіх кроків, що призводять до появи багу.** 

Саме тут вже і відбуваються проблеми. Багато кроків теж не є чимось хорошим. Якщо кроків забагато, то деякі ми можемо винести в передумови.

Наприклад, на дошку оголошень не публікується ваш товар.

**Поганий приклад:**

Steps To Reproduce
1) Зайти на сайт 
2) Натиснути на кнопку “Зареєструватися” 
3) Ввести Імʼя
4) Вести прізвище 
5) Ввести емейл 
6) Натиснути кнопку підтвердити 
7) Відкрити пошту 
8) Знайти лист з підтвердженням 
9) Відкрити лист 
10) Натиснути на лінку підтвердження пошти 
11) Перейти на сайт 
12) Зайти на сторінку товарів 
13) Натиснути на кнопку “Створити новий товар” 
14) Додати зображення товару 
15) Додати опис товару 
16) Створити товар 
17) Опублікувати товар на дошці оголошень 

Чому приклад поганий ? 

А тому, що треба описувати всі кроки, що призводять до появи багу, а не всі кроки загалом, що робились на платформі. Кроки також мають натякати в чому корінь, проблеми. А якщо вказати всі кроки, фокус з проблеми розпилюється. Не зрозуміло, проблема була ще при реєстрації, або при створенні товару.  Якщо кроків багато і вони не несуть сутності багу, їх краще виносити в **Preconditions.**

**Гарний приклад :**

**Preconditions -** Бути авторизованим на платформі, мати підтверджений емейл, мати успішно створений товар “Х”, бути на вкладці з товарами (www.marketplace.com/products)  

Steps To Reproduce

1. Вибрати товар “Х” 
2. Натиснути на кнопку “Продати” 
3. Відправляється запит на продаж товару

**Другий критерій** гарних Steps To Reproduce, це “Кроки мають враховувати **усі необхідні вхідні дані тощо**”

Що це значить ? 

А те, що  для більшої точності відтворення, ви маєте вказувати певні дані) 

Наприклад, якщо у вас не публікується на продаж товар тільки в одному акаунті, ви вказуєте дані  для входу в цей. 

Якщо товар не виставляється на інших акаунтах також, то дані ми не уточнюємо, а вказуємо, що просто треба залогінитись. 

Назви кнопок/вкладок/та ін.   

Якщо у вашому ПО тільки одна мова, ви вказуєте назви в дужках 

**Наприклад:**  “Send”, “Receive”,”Buy” 

Якщо у вашому ПО тільки декілька мов, або кнопка не має тайтлу, а лише іконку, можна вказувати на сутність кнопки, але без дужок вже 

**Наприклад:**Send, Receive, Buy 

За цією схемою, ви допомагаєте іншим тестувальникам та розробникам зрозуміти, що їм шукати та чи треба шукати по назві, або по іконці

## Expected result

Тут  правил не багато, перше “Очікуваний результат має бути логічним продовженням кроків відтворення”, друге “Очікуваний результат треба писати перед актуальним результатом”

1. Продовження кроків відтворення. Якщо останнім кроком відтворювання був “Відправили запит на виставлення товару”, то очікуваним результатом буде “Отримали сповіщення, що товар успішно виставлений на продаж”, або “Отримали відповідь на запит 200 ОК”, в залежності від того, в чому у вас баг 
2. Очікуваний результат  йде перед актуальним результатом. Якщо вже так дійшло, що розробники читають, то логічно буде, якщо вони спочатку отримують інформацію, як має бути, а потім актуальний результат як є наразі. Не принципово, але вважається гарним тоном

## Actual result

Все те саме, що й з очікуваним результатом. Актуальний результат має бути логічним продовженням кроків та йти після Очікуваного  результату.   

## Висновок 

В першу чергу, ваш баг-репорт має бути зрозумілим і пацючим для інших людей. По друге, баг-репорт має бути якомога стислішим.  Щоб обʼєднати це, кожен атрибут баг-репорту повинен фокусувати увагу на всіх важливих, для відтворення багу, речах.  