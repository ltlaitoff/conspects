---
title: Найпоширеніші види тестування мобільних додатків
created: 2023-10-08 20:51
Aliases:
Tags: 
 - testing
 - QA-DL-Academy/QA-Lecture-12_Тестування-мобільних-застосунків
---
# Найпоширеніші види тестування мобільних додатків

Важливо розуміти, що усі вивчені види тестування можуть використовуватися для тестування веб та нативних застосунків на мобільних пристроях. Проте зараз ми зупинимося саме на видах, які ви будете використовувати найчастіше, та які будуть допомагати знаходити найбільшу кількість багів. 

Для зручності введемо класифікацію за методами, тож головними методами які ви будете використовувати є ручне та автоматизоване тестування, проте важливо розуміти що усі види можна використовувати при мануальному тестуванні, головною перевагою використання саме автоматизації у деяких видах - є час який буде витрачений на виконання роботи.

## Ручне тестування

Ручне тестування дозволяє отримати перший досвід користувача реальної людини. До того ж для невеликих проєктів розробка автоматизованих сценаріїв тестування може виявитися надто затратною. Крім того, ручне тестування дозволяє виявити проблеми, пов’язані зі складними варіантами використання програми. 

## Автоматизоване тестування

Використовується для проведення трудомістких та виснажливих тестів, та дозволяє отримати швидкі, ефективні та точні результати. Одночасно можна проводити кілька автоматизованих тестів на різних пристроях, що суттєво прискорює процес перевірки працездатності проєкту.





## Найпоширеніші види тестування мобільних застосунків
### Юзабіліті-тестування 

Юзабіліті-тестування  — тестувальник може визначити, наскільки програма зручна для користувача, і що в ньому можна вдосконалити для покращення досвіду користувача. Приклад багу повʼязаного з юзабіліті:

У нативному мобільному застосунку для переходу на попередню сторінку є кнопка “back” у вигляді стрілочки - “&lt;--”, яка знаходиться у лівому верхньому куті екрану. Ви користуєтесь телефоном з великою діагоналлю, та при використанні телефону однією рукою вам не зручно без зусиль дотягнутись туди великим пальцем. Функціональність свайпів для переходу на попередню сторінку у застосунку не реалізована. Саме тому як тестувальник ви маєте зазначити цей факт та пояснити чому таку функціональність необхідно реалізувати з точки зору юзабіліті.

### Ad-hoc тестування

Ad-hoc тестування — своєрідний «краш-тест» для програми, під час якого тестувальник виконує хаотичні дії з метою зламати програмне забезпечення та знайти «вузькі місця». Це найтиповіший вид тестування функціональностей мобільних додатків на рівні усього застосунку. Приклад багу знайденого під час ad-hoc тестування:

У мобільному веб маркетплейсі присутня функціональність фільтрації. Ви виставили фільтр за типом товару: електроприлади. Під час скролу сторінки з товарами у вас кожного разу зʼявляється банер з помилкою, закрити який неможливо. Для відновлення роботи застосунку завжди потрібно перезавантажувати сторінку. 

### Регресійне тестування

**Регресійне тестування**- вид тестування який частіше за інші піддається автоматизації. Головною метою використання даного виду тестування є виявлення помилок у вже протестованих модулях застосунку. Виконується воно задля пошуку помилок які можуть зʼявитись після додавання нового модулю до вже існуючих.  Приклад регресійного багу:

Модуль логіну до мобільного банківського застосунку був розроблений до розробки модуля реєстрації. Модуль логіну був повністю протестований та працював за специфікацією. Після оновлення застосунку до версії нового білда у якому вже додали реєстрацію, при кожній спробі авторизації, відбувався редірект до форми реєстрації замість авторизації у застосунку. 

### Функціональне тестування

**Функціональне тестування** - основний вид тестування, у ході якого перевіряється працездатність всіх функцій застосування їх взаємодія, та відповідність заявленим вимогам.

Найбанальнішим прикладом є несправність будь-якої кнопки, наприклад кнопки реєстрації. Після заповнення всіх обовʼязкових інпутів валідними даними, та натискання кнопки “Зареєструватись”, замість успішного повідомлення зʼявляється негативне, з написом що реєстрація провалена.

### Тестування сумісності

Мобільні програми можуть використовуватися на найрізноманітніших пристроях, у тому числі застарілих. Тому, щоб не втратити частину своєї аудиторії, під час QA потрібно перевірити коректність роботи проєкту на різних смартфонах із різними параметрами та конфігураціями.

### Тестування безпеки

Найчастіше програма взаємодіє з особистими даними користувачів, тому важливо переконатися, що ці дані знаходяться в безпеці.

### Тестування зручності використання.

Те, наскільки користувачеві буде зручно та комфортно користуватися додатком, багато в чому визначає долю всього проєкту, тому юзабіліті тестується у будь-якому продукті, незалежно від його масштабу. На цьому етапі важливо визначити, наскільки у додатка простий і зрозумілий інтерфейс, як багато кроків потрібно подолати людині, щоб зробити цільову дію, чи є відволікаючі фактори і як їх позбутися, чи зможе клієнт користуватися додатком, тримаючи гаджет однією рукою — наприклад, перебуваючи у громадському транспорті тощо. Ці деталі формують досвід користувача, на підставі якого аудиторія прийматиме рішення — залишити додаток у своєму смартфоні або видалити.

### Тестування продуктивності

Допомагає визначити, наскільки коректно продукт працює при різних рівнях навантаження, і як поведеться в критичній ситуації, наприклад, під час великих знижок.