---
title: Що таке вебдодаток?
created: 2023-09-11 22:49
Aliases:
Tags: 
 - testing
 - QA-DL-Academy/QA-Lecture-09_Основи-веб-тестування
---

# Що таке вебдодаток?

**Вебдодаток** - це програмне забезпечення або програма, яку можна відкрити за допомогою будь-якого браузера. Веб застосунок складається з 3 частин: 

- Клієнт - візуальна частина яку бачить кожен користувач, більш детально про клієнт поговоримо далі.
- Сервер - який обробляє запити користувачів.
- База даних - у якій зберігаються всі дані користувачів.

![](https://lh3.googleusercontent.com/bujcgXiGhzLSVHIQlJ8n-H9QliZBkMKfxgQHY2QPKyQKqm8qWEuICKASAZ1I_zHbJFS0glNQcpnyJ83Nm_PgICh3KDUDG33v3_4XqkJPamyJRjSvxLs4atpjFZEzAV3Iej_XgU6Pz-FTPFaK56-I47Y)

## 1. Клієнт

Як правило, клієнт - це браузер або мобільний застосунок, але трапляються й винятки(коли є два сервери й перший виконує запит другого, тоді другий виступає у ролі клієнта). 

Зазвичай для того, щоб користувач побачив графічний інтерфейс застосунку, клієнт має опрацювати отриману відповідь вебсервера, у якій міститься інформація, що відображати на сторінці. Саме ця інформація допомагає зрозуміти клієнту що відображати.

## 2. Сервер

**Вебсервер** - це спеціалізований комп’ютер або програмне забезпечення, призначене для обробки запитів і передачі даних іншим комп’ютерам або пристроям через комп’ютерну мережу. 

Сервери виконують різноманітні функції, такі як зберігання та управління даними, обробка вебсторінок, обслуговування електронної пошти, управління доменами та інші задачі, спрямовані на забезпечення надійної роботи мережі та доступу до інформаційних ресурсів. Сервери можуть бути фізичними машинами, віртуальними пристроями або хмарними рішеннями, розміщеними в спеціалізованих дата-центрах.

## 3. База даних

База даних - це іменована сукупність обʼєктів, яка відображає стан цих обʼєктів та їхню взаємодію.

Наприклад уявимо ситуацію, ви директор ресторану, у вас є офіціанти, кухарі та комора з їжею. В цій ситуації офіціант є клієнтом який отримує замовлення і доставляє його до кухарів. Кухарі отримують замовлення та йдуть до комори. В коморі зберігаються всі продукти. Кухарі оброблюють продукти та після передають до офіціанта.
