---
title: Види мобільних додатків
created: 2023-10-08 20:51
Aliases:
Tags: 
 - testing
 - QA-DL-Academy/QA-Lecture-12_Тестування-мобільних-застосунків
---

# Види мобільних додатків

Розрізняють 2 види мобільних додатків: 

## Нативні додатки

Ці додатки називають нативними тому, що вони написані рідною (з англ. Native – рідна) для певної платформи мовою програмування. Для Android цією мовою є Java або Kotlin, тоді як для iOS – objective-С або Swift.

Нативні додатки знаходяться на самому пристрої, доступ до яких можна отримати, натиснувши на іконку. Вони встановлюються через магазин додатків (Play Market на Android, App Store на iOS та ін.).

Вони розроблені спеціально для конкретної платформи та можуть використовувати всі можливості пристрою – камеру, GPS-датчик, акселерометр, компас, список контактів та все інше. Також вони можуть розпізнавати стандартні жести, встановлені операційною системою або зовсім нові жести, які використовуються в конкретному додатку.

Через те, що нативні додатки оптимізовані під конкретну ОС, вони органічно вписуються у будь-який смартфон, відрізняючись високою швидкістю роботи та продуктивністю.

Нативні додатки можуть отримати доступ до системи оповіщення пристрою, а також, в залежності від призначення нативного додатка, він може повністю або частково обходитися без наявності інтернет-з'єднання.

## Мобільні вебдодатки

Насправді мобільні вебдодатки не є додатками, як такими. Адже річ у тім, що вебдодаток, по суті, являє собою сайт, який адаптований і оптимізований під будь-який смартфон. І для того, щоб скористатися ним, достатньо мати на пристрої браузер, знати його адресу та увімкнути інтернет-з'єднання (завдяки йому відбувається оновлення інформації в даному виді додатків).

Запускаючи мобільні вебдодатки, користувач виконує всі ті дії, які він виконує при переході на будь-який вебсайт, а також отримує можливість «встановити» їх на свій робочий стіл, створивши закладку сторінки вебсайту.

Вебдодатки відрізняються кроссплатформеністю, тобто здатні функціонувати, незалежно від платформи девайса. Козирем в їх рукаві виступає і те, що вони не використовують його програмне забезпечення. А через те, що є мобільною версією сайту з розширеним інтерактивом, вебдодатки не відбирають дорогоцінне місце в пам'яті смартфона.

Вебдодатки стали широко популярні в той час, коли почав розвиватися HTML5 і люди усвідомили, що можуть отримати доступ до безлічі функцій нативних додатків, просто зайшовши на вебсайт через звичайний браузер. На сьогодні складно сказати, де саме розташовується чітка межа між вебдодатками та звичайними вебсторінками, оскільки функціонал HTML5 зростає з кожним днем ​​і все більше і більше сайтів його використовують.

Розробляються вебдодатки за допомогою інструментів і фреймворків, які стали традиційними. Внаслідок чого процес їх розробки останнім часом істотно прискорився. Фахівців з їхньої розробки, до всього іншого, так і зовсім достатньо.

Водночас камінь в город вебдодатків слід кинути за нездатність працювати з ними без Інтернету. Причому з цього випливає й інший мінус – їх продуктивність, яка знаходиться на середньому рівні, в порівнянні з іншими видами додатків. Більш того, вона залежить від можливостей інтернет-з'єднання провайдера послуг.
