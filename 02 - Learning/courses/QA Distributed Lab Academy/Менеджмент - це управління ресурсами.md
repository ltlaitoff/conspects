---
title: Менеджмент - це управління ресурсами
created: 2023-10-14 16:15
Aliases:
Tags: 
 - testing
 - QA-DL-Academy/QA-Lecture-14_Менеджмент-тестування
---

# Менеджмент - це управління ресурсами

Переносимось в нашу площину.

Весь процес менеджменту полягає в тому, щоб поставити процес розробки, стежити за його виконанням,  з кожною ітерацією намагатися покращити його.  

### Управління задачами 

Процес управління задачами полягає в тому, щоб:
- Постановка задач була чітка та зрозуміла для всіх членів команди.
- Статуси для задач були сталі та відповідали за окремі дії 
- Задачі мали атрибути для швидкого збору даних про актуальний стан проєкту 
- Задачі не мають суперечити одна одній 

Для того, щоб управляти задачами ефективно, задачі мають містити: 
1. **Зрозумілий заголовок**, прочитавши який, одразу зрозуміло про сутність задачі, без додаткового відкриття опису задачі. 
2. **Зрозумілий опис**. В залежності від рівня підготовки та знання ПЗ, для різних учасників команди “зрозумілий опис” може бути різним за ступенем деталізації, але хорошим показником є те, що задачі мають однаковий рівень деталізації. Такий опис легше читати, сприймати та взаємодіяти з задачею загалом.  
3. **Критерії виконання цієї задачі.** Критерії виконання задачі, дозволяють розробнику зрозуміти, що обов'язково має бути у розробленої функціональності. Тестувальнику, що обов'язково треба перевірити.
4. **Виконавця**, що несе відповідальність за виконання задачі. 
5. **Запланований час виконання задачі.** Оцінка роботи, що надає виконавець задачі, перед її виконанням. 
6. **Фактичний час виконання задачі.** Кількість часу, котру виконавець використав на виконання задачі. 
7. **Дата початку виконання задачі.** Дата, що показує <span style="text-decoration:underline;">запланований</span> день початку роботи над задачею 
8. **Дата кінця виконання задачі.** Дата, що показує <span style="text-decoration:underline;">запланований</span> день кінця роботи над задачею 

Насправді ми вже створювали тестовий артефакт, що по формату схожий на задачу. Таким артефактом є баг-репорт. Баг репорт містить основні  атрибути та побічні. Різниця в тому, що:
* **Основні атрибути** фокусуються саме на донесені сутності багу 
* **Побічні атрибути** додаються для управління задачами   

Варто зазначити, що “**побічні атрибути”** є не обовʼязковими тільки з точки зору тестування.  З точки зору управління задачами, вони можуть мати різні конфігурації в залежності від стилю, рівню та задач менеджменту.  

**Наприклад:** такий атрибут, як **Пріоритет**. У нас є два баг-репорти. В одному випадку у нас “Google” написано з помилкою, а в другому випадку  сервіс “Google+” не відкривається. 

Не маючи атрибут “Пріоритет”,  відповідальність за вибір задачі лягає на розробника.  Якщо розробник обере задачу з багом в сервісі “Google+”, йому треба витратити час на повне прочитання баг репорту, перейти до його виправлення і дізнатися, що такого сервісу вже не існує. Час буде витрачений даремно. 

Тому, такий параметр, як пріоритет дозволяє важливі задачі, виконувати швидше спрощуючи розуміння процесу розробки для всіх учасників команди  

### Управління командою

Управління командою допомагає зняти з учасників команди відповідальність за управління задачами та передати її менеджеру.  

Це потрібно для того, щоб:  

1. **Економити гроші проєкту**

**Наприклад:** Один повноцінний мітинг на 1 годину, на якому буде залучені 3 **Розробники** (10\$/год) та 1 **Менеджер** (12\$/год), загалом коштуватиме  42\$/год. Після цього **Менеджер** збирає всі дані про проєкт і проводиться другий коротенький мітинг на 20 хв з **Замовником** (1000\$/год), загальна ціна мітингу  337\$/год - 4$  за 20 хв **Менеджера**, та 333$ за 20 хв **Замовника**. 

Якщо з цього ланцюжка, буде виключений **Менеджер**, то мітинг з командою, загалом для проєкту коштував би 1030$/год - 30$/год за 3 **Розробників** та 1000$/год за  **Замовника.** Окрім цього, **Замовник** може бути не технічною людиною, в такому випадку ще додатково буде витрачений час, щоб **Розробники** могли все пояснити **Замовнику**

2. **Чітко розподілити зони відповідальності, між учасниками проєкту**

**Якщо менеджер присутній на проєкті**: Кожен учасник розробки, розуміє, хто та за яку ділянку роботи відповідальний. Вся відповідальність розподілена. 

**Якщо менеджер відсутній на проєкті**: зони відповідальності розмиті. Всі учасники <span style="text-decoration:underline;">можуть</span> знати за що вони відповідальні, але через розмитість зон відповідальності можуть виникати зони за котрі ніхто не відповідальний. 

### Оптимізація часу виконання задач

Хорошим прикладом цього пункту є розв'язання питання “Чи покривати автотестами проєкт”   

1. Якщо проєкт маленький, то його автоматизовувати не треба. Бо поки тестувальники покриють автотестами всю функціональність, проєкт вже може вийти в продакшн. Тому, в цьому випадку краще більш прискіпливо протестувати мануальним шляхом, декілька разів
2. Якщо проєкт дуже великий, ми його автоматизуємо.  На це є декілька причин: 
    1. Автотести проводять тестування швидше, за тестувальника 
    2. Автотести не втомлюються від проєкту. Око не замилюються, на відмінно від тестувальника людини 

Зазвичай, ми маємо середні проєкти, де вибір не є очевидним 

### Точність оцінки (Estimation). 

Дуже важливим показником є оцінка часу, що треба витратити на розробку чи тестування. Точна оцінка часу допоможе вам правильно розрахувати бюджет і терміни здачі проєкту. 

Приклад: 
1. Ви перший раз на проєкті, ви берете бачите, що задача для тестування не складна і ставите оцінку в 3 години. Ви не врахували якісь підводні камені тому задача зайняла 10 годин 
2. Ви навчені своїм неуспішним досвідом, наступного разу берете з запасом 11 годин. А по факту у вас зайняло 6 годин, бо ви знаєте всі підводні камені і вам легко було виконати цю задачу 

Такими ітераціями, ми зменшуємо нашу розбіжність в оцінках. Ви вже кажете, що задача займає умовно 5 годин і якщо ви виконаєте її за 4 або 6 годин, то у нас розбіжність   +/- 1 год., що є непоганим показником, якщо порівнювати з першою оцінкою. Де розбіжність була +7/-5 годин

![](https://lh5.googleusercontent.com/GEjZuKQ0_zBJFDhW93iBu-SsQXRX0Uc9LyemcszFzIc434BOV3G1KxdnbY8gnBbPz7vc_CTdnNMGO-2ipF5fki7mvXtVZpflx8j_ge2duIzmlo1NiDgMDYKBcQEAYinlowNx7MTZ1U17YQA8PBJOYdE "Points scored")

### Налаштування процесів 

1. **Менеджер, що налаштовує процеси, має розуміти, як працюють його метрики та погрішності**

**Наприклад:** 5 спринтів поспіль, в середньому естімейти вашої команди коливаються в +/- 1 год. , що як ми памʼятаємо, є хорошим результатом і тут чомусь на 6-му спринті,  показники почали погіршуватися. Причиною можуть бути будь-які чинники, найпопулярнішими є: 

* Додавання нової людини в команду розробки
* Розробка нової функціональності  
2. **Менеджер, що налаштовує процеси, має сам проходити через ці процеси**

**Наприклад:** Ви вважаєте себе крутим менеджером і вводите такий процес, як щоденне заповнювання форми “Кінець робочого” дня, котра має 40 питань. Ви самі пройшли цю форму раз і вважаєте її чудовою.  А тепер уявіть, що це робити треба місяць. Ви, як менеджер, не заповнюєте цю форму, збираєте свої дані і добре себе почуваєте. А команда дуже втомлюється від цієї форми. Рано чи пізно, ви отримаєте поганий відгук про цю форму. Але якби ви заповняли цю форму з усіма кожний день, вам би не довелось чекати відгуку якийсь час, ви б і самі позбулися цієї форми якомога швидше. 
